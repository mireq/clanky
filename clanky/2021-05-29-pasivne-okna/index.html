<!DOCTYPE html>
<html>
<head>
	<title>Pasívne okná v Awesome WM</title>
	<meta charset="utf-8" />
	<link href="../../../common/style.css" rel="stylesheet" />
</head>
<body>
<article>

<header>
	<h1>Pasívne okná v Awesome WM</h1>

	<p>V dnešnom mini blogu si ukážeme, ako zmeniť ľubovoľné okno na pasívne okno (tj. okno, ktoré nereaguje na myš).</p>
</header>

<h2>Využitie</h2>

<p>Možno sa pýtate, na čo je také okno dobré? Nuž blog píšem v čase, keď sa hrajú MS v ľadovom hokeji. Chcel som popri ľahkom programovaní vedieť, ako hrajeme a nemal som poruke ďalší display. Takže som skúsil upraviť vlastnosti okna tak, aby bolo polopriehľadné, nad všetkými oknami a bolo úplne transparentné pre myš.</p>

<h2>Ako na to?</h2>

<p>Doprogramovať zmenu vlastností okna po stlačení klávesovej skratky je pomerne triviálna záležitosť. Najskôr pridáme klávesovú skratku do premennej <code>clientkey</code>. Ako klávesovú skratku som si zvolil <code>Meta-Shift-t</code>.</p>

<pre class="code-lua">
clientkeys = gears.table.join(
    -- ...
    awful.key({ modkey, "Shift" }, "t",
        function (c)
        -- telo funkcie
        end,
        {description = "transient client", group = "client"})
</pre>

<p>V obsluhe klávesovej skratky budem používať vlastnoť <code>transient_to_input</code> klienta <code>c</code>. Nedefinovaná vlastnosť má hodnotu <code>nil</code>. To nám umožní pri prvej aktivácii funkcie nastaviť jednorázovo niektoré užitočné vlastnosti okna, ako napr. zobrazenie nad ostatnými oknami, skrytie orámovania, zobrazenie na všetkých plochách a priehľadnosť. Neskôr je možné tieto vlastnosti zmeniť, ale nastavenie / zrušenie pastívneho okna už nebude mať vplyv na tieto vlastnosti.</p>

<p>V nasledujúcom výpise je telo funkcie:</p>

<pre class="code-lua">
local cairo = require("lgi").cairo

-- nastavenie pri prvej aktivácii
if c.transient_to_input == nil then
    c.ontop = true
    c.sticky = true
    c.opacity = .5
    c.border_width = 0
end

if c.transient_to_input then
    -- nastaviť aktívne
    c.transient_to_input = false
    c.focusable = true
    c.shape_input = nil
else
    -- nastaviť neaktívne
    c.transient_to_input = true
    c.focusable = false
    c.shape_input = cairo.ImageSurface(cairo.Format.RGB24, 0, 0)._native
end
</pre>

<p>Vlastnosti <code>ontop</code>, <code>sticky</code>, <code>opacity</code> a <code>border_width</code> jednorázovo nastavujú zobrazenie nad ostatnými oknami, na všetkých plochách, priehľadnosť a šírku okraja.</p>

<p>Hodnota <code>focusable</code> umožňuje zakázať focus okna pomocou klávesnice a prejdením myšou nad oknom. Focus sa dá stále získať kliknutím na titulok okna, alebo na názov okna v paneli.</p>

<p>Najzaujímavejšou vlastnosťou je <code>shape_input</code>. V X11 sa dá oknu nastaviť plocha, ktorá reaguje na myš. V tomto prípade <code>cairo.ImageSurface(cairo.Format.RGB24, 0, 0)._native</code> vytvorí plochu s nulovou veľkosťou. Ak sa nastaví vlastnosť <code>shape_input</code>, bude okno kompletne ignorovať myš. Stále sa však dá focusovať kliknutím na paneli. Vďaka tomu je možné rovnakou klávesovou skratkou vrátiť okno do normálneho stavu.</p>

<figure>
	<a href="img/osd.png"><img src="img/osd.png" alt="Výsledok" /></a>
	<figcaption>Obrázok <counter></counter>: Výsledok</figcaption>
</figure>

</article>
<script src="../../../common/script.js"></script>
</body>
</html>
