<!DOCTYPE html>
<html>
<head>
	<title>Skúsenosť s reklamáciou klávesnice na Lenovo Thinkpade</title>
	<meta charset="utf-8" />
	<link href="../../../common/style.css" rel="stylesheet" />
</head>
<body>
<article data-title-image="img/title_image.jpg">

<header>
	<h1>Skúsenosť s reklamáciou klávesnice na Lenovo Thinkpade</h1>

	<p>Dnešný blog bude o záručnej oprave klávesnice na notebooku Lenovo Thinkpad, keď klávesa vypadla pri bežnom používaní.</p>
</header>

<p>Blog začnem krátkym názorným videom, v ktorom je vysvetlené čo sa stalo:</p>

<p><a href="http://www.youtube.com/watch?v=4eILEIaXUwU" title="Ja to nebyl" rel="nofollow" target="_blank"><img src="https://i1.ytimg.com/vi/4eILEIaXUwU/hqdefault.jpg"></a></p>

<p>Teraz pár faktov. Notebook mám 1 a pol roka s predĺženou zárukou. Ku klávesnici sa správam viac-menej šetrne. Povedzme to tak, že klávesnica v predchádzajúcom notebooku prežila omnoho omnoho horšie zaobchádzanie. Najhoršie, čo sa stalo tejto klávesnici je, že občas pri presune prsta zavadím o okraj klávesy.</p>

<p>Za najpravdepodobnejšie by som čakal odtrhnutie klávesy práve pri presune prsta, ale to nie je tento prípad. Ak by som mal hádať znovu, môj pokus by bola klávesa "J", pretože je to s odstupom najpoužívanejšia klávesa. V editore sa ňou presúvam smerom nadol. V prehliadači ňou scrollujem smerom nadol (myš prakticky nepoužívam). V desktopovom prostredí ňou vyberám nasledujúce okno. Práve táto klávesa mi pri bežnom písaní vyskočila. Nestlačil som ju prudko, nemal som pod klávesou žiadnu väčšiu nečistotu, ktorá by to mohla spôsobiť. Samozrejme pri pokuse o nasadenie po pár stlačeniach znova vyskočila.</p>

<p>Keďže ide o vadu vzniknutú buď pri výrobe, alebo bežným používaním, rozhodol som sa kontaktovať Lenovo a riešiť to ako záručný servis. Mám Premier support, takže oprava by mala byť veľmi rýchla. Kontaktoval som Lenovo a ako odpoveď mi prišlo:</p>

<blockquote>
	Bohužiaľ podľa fotodokumentácie ktorú ste poskytli sa jedná o mechanické poškodenie - konkrétne "Keycap" alebo teda hornej časti klávesy a to v spodnej časti.<br />…<br />
	Dané poškodenie však nespadá pod záruku - odporúčam navštíviť autorizované servisné stredisko pre opravu zariadenia.
</blockquote>

<figure>
	<a href="img/odpoved.jpg"><img src="img/odpoved.jpg" alt="Obrázok z odpovede (zakrúžkované časti boli už v odpovedi)" /></a>
	<figcaption>Obrázok <counter></counter>: Obrázok z odpovede (zakrúžkované časti boli už v odpovedi)</figcaption>
</figure>

<p>Netuším na základe čoho došli k záveru, že je tam vidieť poškodenie. Áno plasty sú tam skosené, ale tie sú skosené z výroby. V skutočnosti je jediným viditeľným mechanickým poškodením malá vyhlodaná časť na pravej strane. Urobil som preto niekoľko ďalších záberov a doplnil som svoju požiadavku.</p>

<figure>
	<a href="img/klavesa_1.jpg"><img src="img/klavesa_1.jpg" alt="Detail zavesenia klávesy" /></a>
	<figcaption>Obrázok <counter></counter>: Detail zavesenia klávesy</figcaption>
</figure>

<figure>
	<a href="img/klavesa_2.jpg"><img src="img/klavesa_2.jpg" alt="Detail zhora" /></a>
	<figcaption>Obrázok <counter></counter>: Detail zhora</figcaption>
</figure>

<p>Odpoveď z podpory bola:</p>

<blockquote>
Ďakujem za priloženú fotodokumentáciu,<br />
každopádne vo všeobecnosti čo sa týka uvoľnených a vyskakujúcich Keycap na zariadení a problém nie je "Out of the Box" čiže po rozbalení sa jedná o mimo záručnú opravu.<br /><br />
Pokiaľ sa vám nedarí klávesa vrátiť na pôvodné miesto (odporúčaný postup je nasunutím prv spodnej časti a zacvaknutie hornej) sa jedná o poškodený mechanizmus klávesy, preto ako aj v predchádzajúcom maily som Vám odporučil navštíviť autorizované servisné stredisko - samozrejme vedia vykonať aj posudok, či dané zariadenie spĺňa podmienky pre záručnú opravu.<br /><br />
Z fotodokumentácie je bohužiaľ ťažké určiť poškodenie vzhľadom nato, že aj malá odchýlka alebo ohnutie môže spôsobovať nefunkčný mechanizmus.
</blockquote>

<p>Inými slovami, je úplne jedno, či je to poškodenie hrubým zaobchádzaním, alebo bežným používaním, v zásade záruka sa na to nevzťahuje. Chápem, že firma sa snaží zabrániť reklamáciám od rôznych špekulantov, ale nepríde mi to ako fér. Ak sú v práve, potom vlastne môžu vyrábať ľubovoľne nekvalitný výrobok, ktorý neprežije bežné používanie.</p>

<h2>Ako ďalej postupujem</h2>

<p>Danému pracovníkovi som na záver konverzácie poďakoval a považujem to za uzavreté. Ak majú takto nastavené interné pravidlá, nebudem za to viniť nikoho konkrétneho a rozhodne sa mi s tým nechce zaberať dlhšiu dobu než je nevyhnutná.</p>

<p>So servismi nemám práve najlepšie skúsenosti, takže som sa rozhodol pre svojpomocnú opravu. Objednal som teda:</p>

<ul>
	<li>úplne novú klávesnicu (celú)</li>
	<li>nový klávesu + zavesenie (10€ len tak mimochodom)</li>
</ul>

<p>Momentálne používam externú klávesnicu a som zvedavý, čo mi dorazí poštou skôr. Ak to bude nová  klávesnica, jednoducho ju vymením a po doručení klávesy opravím starú, ktorá mi zostane v rezerve. Ak príde skôr klávesa, opravím a novú si nechám ako rezervu. V prípade ďalšieho incidentu tak len vymením klávesnicu a objednám novú klávesu.</p>

<p>Mimochodom rád by som skúsil používať klávesnicu s menším rozostupom kláves. Na štandardnej klávesnici s rozostupom kláves 19mm mám problém dosiahnuť niektoré klávesy. Rád by som skúsil niečo menšie a podľa <a href="https://www.researchgate.net/publication/270608087_The_Effect_of_Keyboard_Key_Spacing_on_Typing_Speed_Error_Usability_and_Biomechanics_Part_2_Vertical_Spacing">tejto štúdie</a> by som mohol ísť až na 16mm. Máte niekto tip na 75% klávesnicu (teda bez numpadu, ale s F-klávesami), ale s menším rozostupom a ideálne s trackpointom? Povedzme, že niečo ako <a href="https://sites.google.com/a/keyboardsforwomen.com/www/what-is-a-sheboard-">SheBoard</a>?</p>

</article>
<script src="../../../common/script.js"></script>
</body>
</html>
