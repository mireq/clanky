<!DOCTYPE html>
<html>
<head>
	<title>Oprava Couldn't Measure na Xiaomi Mi Body Composition Scale</title>
	<meta charset="utf-8" />
	<link href="./../../common/style.css" rel="stylesheet" />
</head>
<body>
<article>

<header>
	<h1>Oprava Couldn't Measure na Xiaomi Mi Body Composition Scale</h1>
	<p>Nedávno mi na smart váhe prestalo fungovať meranie parametrov tela. Rozhodol som sa, že ju skúism sám opraviť. V nasledujúcom článku je postup opravy, ktorý zabral v mojom prípade. Nehovorím, že postup je univerzálny, ale vo väčšine prípadov by mal zabrať.</p>
</header>

<p>Xiaomi Mi Body Composition Scale je u nás veľmi obľúbená smart váha. Okrem hmotnosti vie približne odhadnúť ďalšie parametre tela ako napríklad obsah tuku, vody, viscerálny tuk atď. Presnosť je zrejme +/- autobus, ale na zistenie trendu pri cvičení postačuje. V každom prípade tá moja má vek necelý rok a pred pár dňami prestala merať parametre tela.</p>

<figure>
	<a href="img/scale.jpg"><img src="img/scale.jpg" alt="Váha"></a>
	<figcaption>Obrázok <counter></counter>: Váha</figcaption>
</figure>

<p>Váha po zmeraní hmotnosti kontroluje pomocou bioelektrickej impedančnej analýzy zloženie tela. Moja váha začala vyhadzovať chybu "Couldn't Measure".</p>

<figure>
	<img src="img/couldnt_measure.gif" alt="Couldn't Measure">
	<figcaption>Obrázok <counter></counter>: Couldn't Measure</figcaption>
</figure>

<h2>Rozoberáme váhu</h2>

<p>Po vybratí batérií odskrutkujeme 4 skrutky okolo priestoru batérie.</p>

<figure>
	<a href="img/battery.jpg"><img src="img/battery.jpg" alt="Vyberáme batérie"></a>
	<figcaption>Obrázok <counter></counter>: Vyberáme batérie</figcaption>
</figure>

<figure>
	<a href="img/skrutky1.jpg"><img src="img/skrutky1.jpg" alt="Skrutky v priestore pre batérie"></a>
	<figcaption>Obrázok <counter></counter>: Skrutky v priestore pre batérie</figcaption>
</figure>

<p>Ďalšie skrutky sa nachádzajú pod gumovými nožičkami. Tie je potrebné najskôr odlepiť. Po odmontovaní plastových nožičiek nás čakajú ešte ďalšie 4 skrutky, pod každou nožičkou jedna.</p>

<figure>
	<a href="img/skrutky2.jpg"><img src="img/skrutky2.jpg" alt="Odlepenie gumových podložiek"></a>
	<figcaption>Obrázok <counter></counter>: Odlepenie gumových podložiek</figcaption>
</figure>

<figure>
	<a href="img/skrutky3.jpg"><img src="img/skrutky3.jpg" alt="Odskrutkovanie nožičiek"></a>
	<figcaption>Obrázok <counter></counter>: Odskrutkovanie nožičiek</figcaption>
</figure>

<p>Teraz môžme váhu otvoriť pomocou sofistikovaného nástroja na otváranie elektroniky. Napríklad pomocou nechtov. Ja som trochu blbec, takže som najskôr urobil tento krok a následne som odskrutkoval skryté skrutky ;)</p>

<figure>
	<a href="img/otvorenie.jpg"><img src="img/otvorenie.jpg" alt="Otvorenie váhy"></a>
	<figcaption>Obrázok <counter></counter>: Otvorenie váhy</figcaption>
</figure>

<p>Vo vnútri môžme vidieť vodiče a ich prepojenie s kovovými plôškami pomocou pružín. Príčinou vyššie spomínanej chyby je zvyčajne prerušené vedenie od kovových plôch k doske. Niektoré kusy majú výrobnú vadu, pri ktorej sa vodič dostane pod plastovú podperu, ktorá naň pri každom vážení tlačí. Postupne tak dôjde k prestrihnutiu vodiča. To však nebol môj prípad.</p>

<figure>
	<a href="img/xiaomi_zvnutra.jpg"><img src="img/xiaomi_zvnutra_small.jpg" alt="Xiaomi váha zvnútra"></a>
	<figcaption>Obrázok <counter></counter>: Xiaomi váha zvnútra</figcaption>
</figure>

<h2>Oprava</h2>

<p>V mojej váhe došlo k prerušeniu kvôli hrdzi na 2 pružinách. Hrdzu som mechanicky odstránil a ošetril som povrch deoxitom, aby som zabránil ďalšej korózii.</p>

<figure>
	<a href="img/korozia.jpg"><img src="img/korozia.jpg" alt="Korózia na pružine"></a>
	<figcaption>Obrázok <counter></counter>: Korózia na pružine</figcaption>
</figure>

<p>Po oprave a zložení váha funguje ako pred poruchou.</p>

<figure>
	<a href="img/xiaomi_funkcna.gif"><img src="img/xiaomi_funkcna.gif" alt="Fungovanie po oprave"></a>
	<figcaption>Obrázok <counter></counter>: Fungovanie po oprave</figcaption>
</figure>

<p>Video z opravy som nahral na <a href="https://youtu.be/kmQ687B1Uow">youtube</a>.</p>

<!--<a href="https://youtu.be/kmQ687B1Uow"><img
	src="http://img.youtube.com/vi/kmQ687B1Uow/maxresdefault.jpg" alt="Oprava xiaomi váhy na youtube" /></a>-->

<p>Na strihanie som mimochodom použil <a href="https://linuxos.sk/clanok/blender-ako-video-editor/">Blender</a>.</p>

<figure>
	<a href="img/strihanie.png"><img src="img/strihanie.png" alt="Strih videa"></a>
	<figcaption>Obrázok <counter></counter>: Strih videa</figcaption>
</figure>

</article>
<script src="./../../common/script.js"></script>
</body>
</html>
